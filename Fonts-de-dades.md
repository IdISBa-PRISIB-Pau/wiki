Les dades a les quals pot accedir la PRISIB són aquelles generades durant l'activitat assistencial de l'IBSalut. Els sistemes d'informació que recullen aquestes dades reflecteixen la organització de la pròpia activitat sanitària i la progressiva adopció de noves eines i tecnologies. Per això és bo conèixer com s'organitza l'assitència sanitària de cara a entendre la informació que es vol explotar.

El Servei de Salut de les Illes Balears, IBSalut, és l'ens públic que garanteix l'assitència sanitària a l'àmbit de les Illes Balears. Aquesta assitència té lloc en una xarxa de centres sanitaris de diferent tipus:

- [Centre de salut (CS)](https://www.ibsalut.es/servei/recursos-i-centres-sanitaris/centres-sanitaris/centres-de-salut): Centre sanitari d'atenció primària que assumeix la responsabilitat continuada sobre la salut de la població que pertany a una zona bàsica de salut. Atenció prestada per professionals d'aquest nivell, que disposen dels mitjans i recursos per a la prevenció, la promoció, el diagnòstic, el tractament i la rehabilitació.
- [Servei d'Urgències d'Atenció Primària (SUAP)](https://www.ibsalut.es/servei/recursos-i-centres-sanitaris/centres-sanitaris/pac-suap): Alguns Centres de salut, a més de l'anterior també compten amb un servei d'atenció urgent a Atenció Primària durant les 24 hores del dia. 
- [Unitat bàsica de salut (UBS)](https://www.ibsalut.es/servei/recursos-i-centres-sanitaris/centres-sanitaris/unitats-basiques-de-salut): Centre sanitari d'atenció primària que atén part de la població d'una zona bàsica de salut (ZBS), i depèn d'un centre de salut (CS)
- [Hospitals](https://www.ibsalut.es/servei/recursos-i-centres-sanitaris/centres-sanitaris/hospitals): Estructures sanitàries bàsiques on es desenvolupa l'atenció especialitzada, programada i urgent, tant en règim d'internament com ambulatori, a la població de l'àmbit territorial corresponent.

Aquesta xarxa té una estructura de gestió que segmenta el territori en les següents unitats:
- Àrea Bàsica Sanitària (ABS): Agrupació dels recursos sanitaris. Hi ha tres àrees, cadascuna d'elles amb una gerència d'Atenció Primària pròpia: 
    - Mallorca: Subdividida en 4 sectors.
    - Eivissa i Formentera (ASEF): Hospital de referència: [Hospital de Ca'n Misses (HCM)](https://www.ibsalut.es/servei/recursos-i-centres-sanitaris/centres-sanitaris/hospitals/hospital-can-misses), a més compta amb l'[Hospital de Formentera](https://www.ibsalut.es/servei/organitzacio/gerencies-ibsalut/gerencia-de-l-area-de-salut-d-eivissa-i-formentera/hospital-de-formentera)
    - Menorca (ASM): Hospital de referència: [Hospital General Mateu Orfila (HGMO)](https://www.ibsalut.es/servei/recursos-i-centres-sanitaris/centres-sanitaris/hospitals/hospital-mateu-orfila)
- Sector: A Mallorca, on hi ha diferents hospitals a la xarxa pública, el territori es divideix en quatre sectors diferents que tenen un hospital de referència i un seguit de Zones Bàsiques de Salut amb els seus Centres de Salut i Unitats Bàsiques.
    - Tramuntana: Hospital de referència: [Hospital Comarcal d'Inca (HCI)](https://www.ibsalut.es/servei/recursos-i-centres-sanitaris/centres-sanitaris/hospitals/hospital-comarcal-d-inca)
    - Ponent: Hospital de referència: [Hospital Universitari Son Espases (HUSE, HSD)](https://www.ibsalut.es/servei/recursos-i-centres-sanitaris/centres-sanitaris/hospitals/hospital-universitari-son-espases)
    - Migjorn: Hospital de referència: [Hospital Universitari Son Llàtzer (HSLL)](https://www.ibsalut.es/servei/recursos-i-centres-sanitaris/centres-sanitaris/hospitals/hospital-son-llatzer)
    - Llevant: Hospital de referència: [Fundació Hospital de Manacor (FHM)](https://www.ibsalut.es/servei/recursos-i-centres-sanitaris/centres-sanitaris/hospitals/hospital-de-manacor)
- Zona Bàsica de Salut (ZBS): Demarcació territorial que té un Centre de Salut d'Atenció Primària com a referència a més d'altres unitats de suport com Unitats Bàsiques de Salut (UBS), Unitats de Salut Mental (USM), Unitats de Salut Bucodental (USBD), Unitat d'Atenció a la Dona (UAD) o altres.

D'aquesta manera tot el territori de la Comunitat Autònoma queda sota la cobertura d'una Zona Bàsica de Salut amb un CS, un SUAP i un hospital de referència. 

A més d'aquesta xarxa de centres sanitaris, l'IBSalut compta amb un [Servei d'Atenció Mèdica Urgent (SAMU061)](https://www.ibsalut.es/servei/organitzacio/gerencies-ibsalut/gerencia-del-servei-d-atencio-medica-urgent-061) responsable de la gestió de urgències i emergències extrahospitalàries.

La PRISIB fa servir fonts de dades molt diverses que requereixen de diferents procediments d'accès i autorització. Es crea aquesta llista per intentar recollir-les totes:

- [NIXP (Dades clíniques)](./NIXP.md)
- [GestLab (Laboratoris)](./GestLab.md)
- [Anell Radiològic (Proves d'imatge)](./Anell-Radiol%C3%B2gic.md)
- [RADELEC (Electrocardiogrames)](./RADELEC.md)
- [EchoPack (Ecocardiografies)](./EchoPack.md)
- [Genètica](./Gen%C3%A8tica.md)