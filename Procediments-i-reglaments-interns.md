## Acord de creació de la Plataforma de Recerca en Informació en Salut de les Illes Balears (PRISIB)
La PRISIB es va crear en un [acord del patronat de l'Idisba](PRISIB/Formacio/src/branch/master/Reglaments%20i%20procediments%20interns/Plataforma%20de%20Recerca%20en%20Informaci%C3%B3%20en%20Salut%20de%20les%20Illes%20Balears%20%28PRISIB%29.pdf) i la direcció de l'IBSalut signat l'any 2020. 
En aquest acord es diu:

### Organs de govern
La Plataforma respondrà a tots els efectes al Consell de Direcció del Servei de Salut de les Illes Balears i al Patronat de l’IdISBa.  
Aquestes entitats delegaran en un òrgan director de la PRISIB:

#### Comitè de Direcció de la PRISIB
Tendrà per funció definir i aprovar les directrius, els requisits i aprovar el pla de treball. La seva composició serà paritària IdISBa-IbSalut i estarà formada per tres membres designats per part de la direcció general de l’Ibsalut i per tres membres designats per la direcció general de l’IdISBa.
- Director general del Servei de Salut
- Directora general de Recerca en Salut, Formació i Acreditació.
- Director de Gestió i Pressupostos del Servei de Salut.
- Directora d’Assistència Sanitària del Servei de Salut.
- Director gerent de l’IdISBa

#### Comissió Delegada de seguiment
Ha d'operativitzar les decisions de la Direcció de la PRISIB i elaborar el pla de treball. La seva composició la designarà, per delegació, el Comitè de Direcció de la PRISIB.  
Les funcions principals de la Comissió Delegada serán:
- Proposar el pla de treball.
- Realitzar el seguiment
- Vetllar pel compliment de la normativa sobre protecció de dades de caràcter personal.
- Resoldre possibles problemes i contingències.

A més, establirà els circuits, el sistema de notificació de resolucions, la presentació de modificacions de protocol i altres aspectes necessaris pel seu funcionament, que seran elevats al Comitè de Direcció per a la seva aprovació. Igualment, haurà d’aprovar un document sobre els principis ètics i de seguretat de les dades d’obligatòria aplicació.

#### Comitè científico-tècnic
La funció principal del comitè científico-tècnic serà la d’avaluar les sol·licituds d’informació rebudes per determinar-ne la factibilitat, interès, i possibles conflicte d’interessos i, conseqüentment, aprovar o denegar la sol·licitud segons els criteris establerts per el Comitè de Direcció i la Comissió Delegada de seguiment.  
Composició:
- Director Científic IdISBa.
- Responsable de Plataformes científiques IdISBa.
- President del Comitè d’Ètica de la Investigació de les Illes Balears (CEI-IB)
- Cap d'investigació d'Atenció Primària de Mallorca o President de la Comissió
d'Investigació
- Cap d'Investigació de l’Hospital Universitari Son Espases o President de la Comissió
d'Investigació
- Cap d’Investigació de l’Hospital Universitari Son Llàtzer o President de la Comissió
d’Investigació
- Direcció Assistencial de Ib-Salut o Coordinador/a del Gabinet tècnic assistencial.
- Un/a investigador/a designat per part d’IdISBa.
- Un/a investigador/a designat per part de la UIB.
Tots els membres podran delegar en altre persona.
S'elegirà un president i un secretari.
Podran també assistir convidats per el President altres membres (amb veu però sense vot), experts que
consideri la direcció de la plataforma.

### Objectius

Així, l'objectiu és crear una plataforma Ibsalut-IdISBa, que permeti generar fitxers de dades provinents de la història clínica informatitzada de l’IB-Salut i d’altres fonts complementàries, i que permeti disposar d'informació vàlida i fiable per a crear coneixement i donar suport a la recerca, a més de facilitar la innovació i l’avaluació en l’àmbit de la salut mitjançant l’accés i l’anàlisi de la informació del sistema sanitari.  
Aquesta proposta passa per beneficiar i potenciar la investigació clínica i sanitària amb dades reals, de manera que l’accés a totes aquestes dades ajudarien a explotar molta informació rellevant per la investigació, i així consolidar línies d’investigació i oferir possibilitats de fer projectes ambiciosos a grups de l’IdISBa, o simplement respondre a necessitats d'informació imprescindible per a la gestió.

### Usuaris
- Direcció Assistencial  
En tant que generadors de la informació, gaudiran de exempció de pagament de tarifes.
- Investigadors del servei de salut de les illes Balears (Ib-Salut)  
En tant que generadors de la informació, gaudiran de les tarifes internes. La sol·licitud haurà de tenir el vist i plau del Gerent del seu Hospital.
- Investigadors de l'IdISBa  
Els investigadors pertanyents a grups de recerca acreditats per l’IdISBa. Gaudiran d’unes tarifes internes.
- Institucions públiques de recerca  
Els investigadors de grups de recerca d’altres institucions públiques de recerca també podran sol·licitar dades. Gaudiran de les tarifes d’associats. El marc normatiu que regirà l'accés a les dades per part d'aquests grups i/o institucions es farà mitjançant la signatura d'un conveni. Per establir les condicions d'accés a les dades es tindran en compte diversos aspectes, especialment la seguretat de les mateixes.
- Altres entitats privades  
Tindran les tarifes que es determinin per a cada sol·licitud y serà decisió del Comitè científictècnic.

## Reglament dels òrgans de govern
Més enllà de la definició de l'estructura de governança que es fa a l'acord de creació de la Plataforma, el funcionament dels òrgans de govern de la PRISIB es desenvolupa al [Reglamento PRISIB](/PRISIB/Formacio/src/branch/master/Reglaments%20i%20procediments%20interns/2023_03_22%20Reglamento%20%C3%93rganos%20PRISIB.pdf)

El sistema de govern de la PRISIB constitueix el seu propi ordenament intern, que s'estableix per assegurar normativament la preservació de la seva identitat i ideari, la consecució dels seus fins i objectius i, en suma, la realització del seu propòsit i valors.  
Les normes de govern estableixen les regles de funcionament dels principals òrgans de la PRISIB, de conformitat amb la seva naturalesa i característiques com a Plataforma de recerca sanitària i persegueixen l'objectiu primordial de regular les instàncies més adequades i els procediments més convenients per al funcionament correcte de la PRISIB i dels seus òrgans i comitès interns, definint, entre altres aspectes, la seva constitució, composició, organització, competències i directrius de funcionament, així com els drets, deures i obligacions dels seus membres.

### Funcions del Comitè de Direcció
Correspon al Comitè de Direcció el seguiment i la preparació de decisions en l'àmbit de la gestió i la direcció de la plataforma, tant en l'àmbit estratègic, com pressupostari, financer i de personal. Així mateix, li correspon el disseny i la implantació d'un adequat i efectiu sistema de control intern de la informació financera.
Les seves funcions són:
1. Proposar a l'òrgan de govern de l'Institut el Pla estratègic de la plataforma (missió, visió, valors, cultura i les línies estratègiques) i assegurar-se que totes les decisions hi són coherents.
2. Proposar una estructura organitzativa que respongui de manera eficient als objectius marcats.
3 . Proposar a l'òrgan de govern de l'Institut el pla d'actuació anual de la Plataforma que els desenvolupi i fer-ne el seguiment.
4. Revisar i elevar a l'òrgan de govern la normativa interna d'avaluació de projectes que proposi el Comitè Cientificotècnic. la metodologia de gestió de projectes.

### Funcions de la Comissió Delegada
La Comissió Delegada de la plataforma PRISIB és una comissió encarregada de dissenyar i supervisar els processos de seguiment, revisió i millora de la plataforma PRISIB.  
Les funcions principals de la Comissió Delegada són:
1. Participar en l'elaboració dels plans i normatives de funcionament de l'Institut, especialment en el pla estratègic, incloent-hi el pla d'integració i el pla de formació
2. Proposar el pla de treball
3. Realitzar el seguiment
4. Vetllar pel compliment de la normativa sobre protecció de dades de caràcter personal
5. Resoldre possibles problemes i contingències
6. Establir els circuits, el sistema de notificació de resolucions, la presentació de modificacions de protocol i altres aspectes necessaris per al seu funcionament, que seran elevats al Comitè de Direcció per a la seva aprovació
7. Rebre informació sobre l'adequació i l'adquisició d'infraestructures i dotació de recursos humans

## Gestió interna de projectes
Des de la creació de la plataforma s'ha intentat definir un procediment estandarditzat per a la gestió dels projectes que arriben a la PRISIB, però la natura canviant i diversa dels projectes i la velocitat en que canvien les pràctiques habituals en ciència de dades han dificultat molt arribar a una versió d'aquest procediment que sigui operativa. 
Com a aproximació, s'ofereixen aquestes versions del diagrama:

### 2024
![2024_Swimlane procediment PRISIB.drawio.png](PRISIB/Formacio/raw/branch/master/Reglaments%20i%20procediments%20interns/2024_Swimlane%20procediment%20PRISIB.drawio.png)

### 2022
![Procediment 2022](/Formacio/raw/branch/master/Reglaments%20i%20procediments%20interns/Procediment%20Servei%20Extracci%C3%B3%20de%20dades%20PRISIB%20v3.png)